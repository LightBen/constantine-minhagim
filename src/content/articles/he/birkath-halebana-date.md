---
title: "ברכת הלבנה: ממתי?"
locale: "he"
flamelinkId: "FJzY938Z9uDTa42VHa7C"
date: "2020-01-05T21:06:25.000Z"
updatedDate: "2020-03-03T18:26:08.000Z"
author: "נתניאל זרביב"
description: ""
banner: "https://res.cloudinary.com/constantineminhagim/image/upload/v1583258717/articles/articles-banners/moon_zbstvx.jpg"
thumbnail: "https://res.cloudinary.com/constantineminhagim/image/upload/v1583258727/articles/articles-thumbnails/moon_yska2o.jpg"
tags: []
videoUrl: ""
---

<p>בכל חודש, עלינו לברך את ברכת הלבנה, ברכת השבח לבורא ית&#39; שמחדש את מחזור הלבנה. אין לברך ברכה זו לפני הזמן שניתן ליהָנות מאורה של הלבנה. החל מכמה ימים לאחר המולד (חידוש הלבנה) תנאי זה מתקיים?</p>

<p>במסכת סנהדרין (מא ע&quot;ב) נחלקו האמוראים על סוף זמן ברכת הלבנה: לפי רב יהודה אפשר לברך עד שבעה ימים בלבד לאחר המולד, ואילו לפי חכמי ישיבת נהרדעא אפשר עד ששה עשר יום לאחר המולד.&nbsp;<a href="http://hamichlol.org.il/%D7%A8%D7%91%D7%99_%D7%99%D7%95%D7%90%D7%9C_%D7%A1%D7%99%D7%A8%D7%A7%D7%99%D7%A9">הב&quot;ח</a>&nbsp;(על הטור, או&quot;ח סי&#39; תכו) מדייק מכאן שלפי רב יהודה מוכרח הוא לבָֽרְכָהּ לפני שיעברו שבעה ימים, וחכמי נהרדעא מסכימים איתו שהדבר מותר, שהרי לא חלקו עליו אלא על סוף הזמן. לפי זה יוצא שלפי התלמוד אפשר לברך ברכה זו לפני שבעה ימים.</p>

<p><a href="http://www.mishnetorah.co.il/%D7%9E%D7%99%D7%94%D7%95-%D7%94%D7%A8%D7%9E%D7%91%D7%9D/">הרמב&quot;ם</a>&nbsp;(פרק י&#39; מהלכות ברכות, הלכה יז) אף פוסק שיש לברך מהיום הראשון שלאחר המולד: &quot;ואם לא בירך עליו בלילה הראשון, יש לו לברך עליו עד שישה עשר יום בחודש, עד שתתמלא פגימתו&quot;.</p>

<p>ברם,&nbsp;<a href="http://hamichlol.org.il/%D7%A8%D7%91%D7%99_%D7%99%D7%95%D7%A1%D7%A3_%D7%A7%D7%90%D7%A8%D7%95">מרן רבי יוסף קארו</a>&nbsp;בספרו בית יוסף (אורח חיים תכו) מביא את דעת&nbsp;<a href="http://hamichlol.org.il/%D7%A8%D7%91%D7%99%D7%A0%D7%95_%D7%99%D7%95%D7%A0%D7%94_%D7%92%D7%99%D7%A8%D7%95%D7%A0%D7%93%D7%99">רבנו יונה</a>&nbsp;שניתן לברך רק &quot;משעה שמתוק אור שלה ואדם נהנה ממנה שזה הוא אחר ב&#39; או ג&#39; ימים אבל ירח בן יומו מתוך קטנותו אין האור שלו מתוק שאין אדם נהנה ממנו&quot;. לאחר שהביא את דברי רבנו יונה האלה מסיים הב&quot;ח &quot;שמברכין עליה מיד אחר ג&#39; ימים וכן קבלנו מרבותינו שכך נהגו כל הקדמונים שלא להחמיץ את המצוה ולקדש אותה במוצאי שבת לאחר שעברו עליה ג&#39; ימים&quot;.</p>

<p>לעומת זאת, בשלחן ערוך (שם ס&quot;ד) פסק מרן &quot;אין מברכין עליה עד שיעברו שבעת ימים עליה&quot;, על פי המקובל&nbsp;<a href="http://hamichlol.org.il/%D7%A8%D7%91%D7%99_%D7%99%D7%95%D7%A1%D7%A3_%D7%92%27%D7%99%D7%A7%D7%98%D7%99%D7%9C%D7%99%D7%94">ר&quot;י ג&#39;יקטיליא</a>&nbsp;בעל השערי אורה שהובאה גם כן בבית יוסף, שפסק כן מטעמים קבליים.&nbsp;<em>[הערת המתרגם: אבל מדברי האר&quot;י ז&quot;ל בשלושה מקומות (ביניהם פרי עץ חיים פרק ג) נראה שאינו סובר כר&quot;י ג&#39;יקטיליא, ו<a href="http://hamichlol.org.il/%D7%A8%D7%91%D7%99_%D7%99%D7%A6%D7%97%D7%A7_%D7%90%D7%99%D7%99%D7%96%D7%99%D7%A7_%D7%A1%D7%A4%D7%A8%D7%99%D7%9F">האדמו&quot;ר מקומרנה</a>&nbsp;בספרו זוהר חי (פרשת וארא לח, עמ&#39; ג) מחה בתוקף נגד הטוענים שעל פי הקבלה אין לברך עד שיעברו שבעה ימים, וגם המגן אברהם הביא השם&nbsp;<a href="http://www.hamichlol.org.il/%D7%A1%D7%A4%D7%A8_%D7%94%D7%A7%D7%A0%D7%94">ספר הקנה</a>&nbsp;לברך ביום הראשון]</em>. עוד פסק מרן (שם, ס&quot;ב) &quot;אין מברכין על הירח אלא במוצאי שבת כשהוא מבושם ובגדיו נאים&quot;.</p>

<p><a href="http://hamichlol.org.il/%D7%A8%D7%91%D7%99_%D7%A9%D7%9C%D7%95%D7%9D_%D7%9E%D7%A9%D7%90%D7%A9">רבי שלום משאש זצ&quot;ל</a>&nbsp;בשמ&quot;ש ומגן ח&quot;א (אורח חיים סי&#39; כג) מקשה על מרן שפסק כאן על פי הקבלה נגד התלמוד, והציע תרוץ לזה, אך מסיים כך: &quot;אמנם, להלכה למעשה המנהג הוא שאם הוא מוצאי שבת ואחר שלושה ימים, אנו נוהגין לברך על החודש וכדעת הב״ח וכל הקדמונים שהביא. וכן דעת&nbsp;<a href="http://hamichlol.org.il/%D7%A8%D7%91%D7%99_%D7%93%D7%95%D7%93_%D7%94%D7%9C%D7%95%D7%99_%D7%A1%D7%92%D7%9C">הט״ז</a>&nbsp;<a href="http://hamichlol.org.il/%D7%A8%D7%91%D7%99_%D7%90%D7%91%D7%A8%D7%94%D7%9D_%D7%90%D7%91%D7%9C%D7%99_%D7%94%D7%9C%D7%95%D7%99_%D7%92%D7%95%D7%9E%D7%91%D7%99%D7%A0%D7%A8">והמג״א</a>&nbsp;ו<a href="http://hamichlol.org.il/%D7%A8%D7%91%D7%99_%D7%97%D7%96%D7%A7%D7%99%D7%94_%D7%93%D7%99_%D7%A1%D7%99%D7%9C%D7%95%D7%94">הפר״ח</a>. ואם היה מעונן במוצאי שבת [והעננים כיסו את הירח], אזי ממתינים עד שיעברו שבעה ימים מיום המולד, ואין אחר המנהג כלום&quot;.</p>

<p><strong>לסיכום: אפשר לברך את ברכת הלבנה החל מהיום השלישי לאחר מולד הלבנה על פי התלמוד ופוסקים רבים, ראשונים ואחרונים. לפי הקבלה&nbsp;<em>[הערת המתרגם: קבלת הר&quot;י ג&#39;יקטיליא ולא קבלת האר&quot;י],</em>&nbsp;אי אפשר לברכה אלא לאחר שבעה ימים. קהילות המערב (צפון אפריקה) נוהגים לברכה במוצאי שבת בתנאי שעברו שלושה ימים מהמולד.</strong></p>
